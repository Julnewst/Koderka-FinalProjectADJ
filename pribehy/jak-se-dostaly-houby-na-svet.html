---
layout: layouts/layout.njk
title: Jak se dostaly houby na svět
popis: Pověst ze Svatojiřského lesa na Nymbursku 
lon: 15.0575331
lat: 50.3362933
tags: pribehy
perex: Máte rádi koláče? Vydáte se do lesa hledat jejich drobečky po svatém Petrovi?
---

<article class="article">
  <h3 class="article__title">Jak se dostaly houby na svět</h3>

  <div class="articel__body">

  <figure class="article__figure">
    <img class="article__img" src="/images/pictures/pribehy/stredni-cechy/saint-peter-and-mushrooms.png" alt="Svatý Petr s houbami">
    <figcaption class="article__figcaption">Svatý Petr s houbami</figcaption>
  </figure>

  <div class="article__text" >
    
    <p class="text">Ještě dnes je Svatojiřský les u Loučně poměrně rozsáhlý. V dobách, kdy nestála ani tvrz, natož zámek, bývaly zde lesy mnohem rozsáhlejší i neprostupnější a táhly se až k někam k Jičínu. Tenkrát při svém putování přišly do Loučně Ježíš se svatým Petrem. Slavila se tu zrovna veselá, ale chudobná svatba. Přesto svatebčané unavené potníky pozvali mezi sebe a snažili se jim nabídnout to nejlepší, co měli. Když došlo na svatební koláčky, pošeptal nenápadně Ježíš Petrovi:"Vidíš, že mají sami málo, ne aby sis ty koláče bral!" Jenže Petrovi koláčky zachutnaly a před odchodem si jich pár nacpal do kapes. Při cestě lesem k Jabkenicům zůstával stále pozadu, protože tajně jedl. Musel však pořád Ježísi na něco odpovídat, prto některá sousta zahazoval a prskal kolem sebe, jen aby se na jeho chamtivost nepřišlo.</p>

    <p class="text">Vyšli z lesa a Ježíš povídá:"Říkal jsem Ti přece, abys jim ty koláčkye nebral. Teď se musíš vrátit a posbírat alespoň všechny ty drobky!" Svatý Petr zahanbeně zklopil hlavu a pospíchal zpátky. Ježíš jej následoval a usmíval se. Namísto drobků nacházel Petr jenom hnědé, červené, žluté, zelené i bílé kloboučky na všelijakých roztodivných nožkách. "No, moc se nediv a sbírej!"řekl mu Kristus a dodal:"Aby nedošly ty koláčky zhouby staly se z nich houby!" Když jim v Jabkenicích selka usmažila neznámé plody na sádle, chutnaly svatému Petru znamenitě. I otočil se s plnou pusou na Ježíše a povídá: "Dobře, že jsem ty drobky zaházel. Alespoň bude mít chudý lid ode dneška navždycky co jíst..."</p>

    <p class="text--notation">Kráceno a upraveno z Hulpach, Vladimír. Báje a pověsti z Čech a Moravy. Střední Čechy. Praha: Nakladatelství Libri, 2002. ISBN 978-80-7277-091-8. Více o knize najdete <a href="/knihy/baje-a-povesti-z-cech-a-moravy-stredni-cechy/">zde</a></p>

    
  </div>

</div>
     </article>