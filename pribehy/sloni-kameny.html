---
layout: layouts/layout.njk
title: Sloní kameny
popis: Pověst o statečné Márince z Lužických hor
lon: 14.85
lat: 50.80
tags: pribehy
perex: Sloní skály jsou velké skály ve tvaru zád slonů, které najdete nedaleko vesnice Jitrava v Lužických horách. Vypadají jako obrovský zvířecí hřbet. Právě u Sloních skal se odehrává příběh pastýřky Márinky a setkání s trpaslíky. Je to magické místo plné tajemství a dobrodružství, které čeká jen na vás! Najdete ukrytý klíč k pokladu skřítků?
---

<article class="article">
  <h3 class="article__title">Sloní kameny</h3>

  <div class="articel__body">

  <figure class="article__figure">
    <img class="article__img" src="/images/pictures/pribehy/luzicke hory/Sloni_skaly.png" alt="sloní skály">
    <figcaption class="article__figcaption">Sloní skály</figcaption>
  </figure>

  <div class="article__text">
    
    <p class="text">Kdysi dávno v leberské vesnici Jitravě žila chudá pastýřka Márinka. Denně vodila krávy na pastvu ke Sloním kamenům a snila o lepším životě. Jednoho horkého letního podvečera, když kontrolovala stádo, aby se ujistila, že všechny krávy jsou v pořádku, zjistila, že jí jedna chybí. K jejímu překvapení, krávu spatřila na vrcholu nejvyššího a nepřístupného kamene. Vedle ní seděl malinký trpaslík s červenou kapucí, šibalsky se usmíval a oslovil Márinku.</p>

    <p class="text">"Neboj se, tobě ani tvému stádu se nic nestane. Potřebujeme tvou pomoc," prohlásil trpaslík. Márinka se zvědavě zeptala, kdo potřebuje její pomoc. Trpaslík odpověděl, že trpaslíci sami potřebují pomoc. Rychle zavolal své bratry, a náhle se na okolních kamenech objevilo mnoho malých postaviček. Trpaslík s červenou kapucí Márince povídá: "Časy jsou zlé, lidé se stávají sobeckými, lesy umírají a vody ubývá. Musíme opustit Čechy a potřebujeme někoho, kdo bude hlídat naše poklady skryté v podzemí, když my tu nebudeme. Myslíme si, že bys to mohla být ty," řekl trpaslík Márince. Poté jí vložil do ruky kouzelný klíček a dodal: "Pečlivě ho střež. Odvede bídu z tvého života."</p>

    <p class="text">Trpaslíci si nasadili své kapuce a zmizeli. Márinka zůstala ještě chvíli stát, zírajíc na prázdnou skálu. Kráva se klidně pásala dole na louce spolu s ostatními. Pastýřka vzala klíček s sebou do statku a ukryla ho v duté lípě na dvoře. Od té chvíle se Márice začalo dařit lépe. Dobře se provdala a vždy měla dost peněz. A klíček? Ten stále čeká schovaný v dutině stromu na své trpaslíky.</p>

    <p class="text--notation">Kráceno a upraveno z Pověsti a pohádky z panství Lemberk a Jablonné. Nymburk: Ing. Ivan Ulrych - Nakladatelství VEGA-L., 2008. ISBN 978-80-86757-88-9. Více o knize najdete <a href="/knihy/povesti-a-pohadky-z-panstvi-lemberk-a-jablonne/">zde</a></p>

    
  </div>

</div>
     </article>